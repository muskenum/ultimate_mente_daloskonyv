MENTE népdalfüzet
















































2014.
Kalocsai


Összel érik babám a fekete szőlő… (Kalocsai)


Ősszel érik babám a fekete szőlő,
Te voltál az igazi szerető.
Bocsáss meg, ha vala valaha vétettem,
Ellenedre babám, rosszat cselekedtem.


Kinek, varrod babám azt a hímzett kendőt?
-Neked varrom, hogy legyél szeretőm.
Négysarkába négy szál fehér rozmaringot,
Közepibe babám, hogy szeretőd


(Jaj, de szépen zöldell a rimóci határ,
Közepibe legel egy kis bárány.
Közepibe gyöngyen legel egy kis bárány,
Jaj, de csinos, büszke a rimóci kislány.)






________________


Széki


1. Erdő, erdő, kerek erdő (magyar négyes)


Erdő, erdő, kerek erdő,
De szép madár lakja kettő,
Kék a lába zöld a szárnya,
Piros a rózsám orcája.


Olyan piros, mint a vér,
Tőlem gyakran csókot kér
De én bizony nem adok,
Inkább jól megátkozom.


Kilenc fia néma legyen,
A tizedik leány legyen,
Az is olyan csalfa legyen,
Ország-világ híre legyen.


Kinek nincsen szeretője,
Menjen ki a zöld erdőbe,
Írja fel egy falevélre,
Neki nincsen szeretője.


Kinek nem jó itt lenn lakni / Kinek nincs kedve itt lakni,
Menjen Mennyországban lakni,
Építsen az égre házat,
Ott nem éri semmi bánat.


Építsen az ég szélére,
Ott nem éri semmiféle,
Építsen az égre házat,
Ott nem éri semmi bánat.


Verd meg Isten azt a helyet,
Ahol az én rózsám termett,
Hogy ne teremjen több rózsát,
Bús szívem szomorítóját.


Olyan furcsa kedvem vagyon,
A szõkét szeretem nagyon,
A barna sem ellenségem,
Most is õ a feleségem.


Szeress, szeresd, de nézd meg, kit,
Mer’ a szerelem megvakít,
Engemet is megvakított
Örökre megszomorított


Fonó Zenekar: Hateha! 1. Széki - 6:11-től:
https://www.youtube.com/watch?v=0S5gDaF_chI&t=6m11s


Téglás Zenekar: Sűrű, ritka tempó és magyar - Táncház - Népzene 2001 9. - 02:37-től




2. Édesanyám, miért is szültél (magyar négyes)


Édesanyám mért is szültél,
ha engemet megvetettél?


Mért is szültél e világra,
örökös szomorúságra.
Édesanyám is volt nékem,
nem is olyan réges-régen.


Nem is olyan rég nincs anyám,
csak mióta meghalt apám.
Édesanyám, hol a szíved,
Hol az anyai szerelmed?
 
Mért virágzik jégvirágot,
mért vetetted meg a lányod?
Kimegyek a temetőbe,
leborulok egy sírkőre.


Az a sírkő kinek jele,
ott van apám eltemetve.
Leborulok sírhalmára,
szívem vigasztalására.
 
Göröngyei azt susogják,
itt vár reám a boldogság.
Itt lesz szíved meggyógyulva,
itt lesz lelked megnyugodva.


Édesanyám miért is szültél,
ha ennyire megvetettél?
De sok mindennek kitettél,
a bánattól nem kíméltél.


Herczku Ágnes: Arany és kék szavakkal 5. Egy menyasszonyé - 4:14-től:
http://www.youtube.com/watch?v=JZGE1r8mbb8}&t=4m14s


Téka Együttes: Ha te húzod, én meg járom 1. Széki magyar és csárdás:
https://www.youtube.com/watch?v=sAy8vh5x6I8


Angyalföldi Vadrózsa Táncegyüttes: Szék városa - 1:32-től és 16:16-tól:
https://www.youtube.com/watch?v=Fn1j91x0pvU&t=1m32s


4. Szennyes ingem (magyar négyes)


Szennyes ingem, szennyes gatyám,
Mezõségen lakik anyám,
Nincsen fája, sem hamuja, 
Hogy az ingem megszapulja.
Ne nézd, hogy én szennyes vagyok,
Mert szívemben nincsen mocsok,
Az az egy pecsét benne van,
Szeretlek én, rózsám nagyon.


Itt is terem/nyílik sok szép virág,
Madár dalol, szép a világ,
De az mind semmit ér nekem,
Ha a babám nem ölelem.
Es' az esõ szép csendesen,
Ne sírj rózsám keservesen,
Ne sírj rózsám keservesen,
Majd megsegít a jó Isten.


Poros zenekar + Százszorszép táncegyüttes - 01:31-től:
http://www.youtube.com/watch?v=ui4G1_diJpA&t=1m31s


Fonó Zenekar: Hateha! 1. Széki - 1:44-től:
https://www.youtube.com/watch?v=0S5gDaF_chI&t=1m44s


Kovács Nóri: Azt hallottam, jó galambom... - Táncház - Népzene 2001 8. - 01:27-től




5. Lefelé folyik a Tisza (magyar négyes)


Lefelé folyik a Tisza,
Nem folyik az soha vissza,
Rajtam van a babám csókja,
a sajnálja, vegye vissza.
 
Ha sajnálja, miért is adta,
Nem vagyok én rászorulva,
Ha sajnálja, miért is adta,
Nem vagyok én rászorulva.
 
Édesanyám mondta nékem,
Minek a szerető nékem,
De én arra nem hallgattam,
Titkon szeretőt tartottam.
 
Mindenkinek azt ajánlom,
Szerelemnél jobb az álom,
Mer az álom nyugodalom,
A szerelem szívfájdalom.
 
Szeress rózsám, csak nézd meg kit,
Mer’ s a szerelem megvakít,
Engemet is megvakított,
Örökre megszomorított.


Poros zenekar + Százszorszép táncegyüttes - 03:15-től:
http://www.youtube.com/watch?v=ui4G1_diJpA&t=3m15sH




6. Ezek a szép szász leányok (négyes)


Ezek a szép szász leányok,
Kihúzós kendőben járnak,
Ki van húzva a kendője,
Elhagyta a szeretője.
Illik a tánc a cudarnak,
Minden rongya lobog annak,
Lobog elöl, lobog hátul,
Lobog minden oldalárul.


A kisasszony azt hiszi,
Hogy a betyár elveszi,
Ne higgye azt előre,
Semmi válik belőle.
A kisasszony piperéz,
Mindig a tükörbe néz,
A kisasszony gyönge teste
Megkívánja minden este.


Árok, árok, de mély árok,
Nem gondoltam, hogy így járok,
Belé estem, benne vagyok,
A szerelem rabja vagyok.
Egek, egek, bús fellegek,
Hulljatok rám, hogy haljak meg,
Hulljatok rám, hogy haljak meg,
Hogy a szívem hasadjon meg.


Kalamajka: Széki pár 2. Négyes - 2:22-től:
http://www.youtube.com/watch?v=RZAeSFqCTAw&t=2m22s


Berecz András: Legényes 2. Szász leányok - 1:10-től:
https://www.youtube.com/watch?v=68Wk785Io9E&t=1m10s
Szvorák Katalin: Télkergető 18. Ezek a szép szász leányok:
https://www.youtube.com/watch?v=zvTt3hg1voA




7. Mind azt mondja (négyes)


Mind azt mondja, ki nem tudja,
Hogy én nem búsulok soha.
Pedig nincsen az az óra,
Hogy a könnyem ne hullana.


Szeress rózsám, csak nézd meg kit, 
Mer' a szerelem megvakít, 
Engemet is megvakított, 
Örökre megszomorított.


Dűvő: Dűvő 3., 2. Sose búsulj, úgyis késő - 3:22-től:
https://www.youtube.com/watch?v=t3lYjLu7bXc&t=3m22s




8. Sohase vétettem Szeben városának (lassú)


Sohase vétettem Szeben városának, 
Mégis besoroztak engem katonának. 
Verje meg az isten Szeben mészárosát,
Hogy mér vágta le a kicsi bornyú lábát.
Szegény kicsi bornyú nem tud lábán járni,
Gyalog katonának a hátán kell hordozni.


Ha meguntad, jó galambom, velem életedet,
Csináltass koporsót, temess el engemet!
Írd fel a fejfámra, ott nyugszik egy árva,
Kinek szerelemből történt a halála.
Szerelem, szerelem, átkozott szerelem,
Mér nem termettél meg minden falevelen?


Minden fa levelén, minden bokor tövén,
Szakíszthatott volna minden szegény legény.
Mer én szakísztottam, el is hervasztottam,
Ha még szakísztanék talán meg is halnék.


Csak azt mondd meg rózsám, melyik úton mész el
felszántatom én azt aranyos ekével
be is vetem én azt szemen szedett gyönggyel
el is boronálom a sűrű könnyeimmel


Amerre én járok még a fák is sírnak
gyönge ágaikról bús levelek hullnak
hulljatok levelek rejtsetek el engem
mert akit szerettem, mást szeret nem engem


Ádám István „Icsán” bandája: Széki népzene 9. Sohasem vétettem:
https://www.youtube.com/watch?v=3M2qEyoX4bI


Fonó Zenekar: Hateha! 1. Széki - 7:39-től:
https://www.youtube.com/watch?v=0S5gDaF_chI&t=7m39s




9. Le is szállnak, fel is szállnak a fecskék (lassú)


Le is szállnak, fel is szállnak a fecskék, 
Jaj, de búsan telnek tőled az esték. 
Látod, babám, eljöhetnél egy este, 
Meglátnád a bús szívemet lefestve. 


El is mennék én hozzátok egy este, 
Ha (j)az anyád a kapuban nem lesne. 
De (j)az anyád olyan csalfa menyecske, 
Meghallgatta, mit beszéltünk az este.


Székvárosi öregtemplom harangja,
Jaj, de ritkán hallszik nálunk a hangja,
De amikor elhozza az esti szél,
Eszembe jut, hogy te engem szerettél




Ádám István „Icsán” bandája: Széki népzene 3. Le is szállnak, fel is szállnak a fecskék:
https://www.youtube.com/watch?v=MtoRWX_WjBU


Fonó Zenekar: Hateha! 1. Széki - 10:07-tól:
https://www.youtube.com/watch?v=0S5gDaF_chI&t=10m7s




10. Nem loptam én életembe (szapora lassú)


Nem loptam én életembe’, 
Csak egy csikót Debrecenbe’. 
Mégis rám verték a vasat, 
Babám szíve majd meghasadt. 


Mikor mentem hazafelé, 
Három zsandár állott elém. 
Azt kérdezték, mi a nevem, 
Hol az utazólevelem. 


De megállj, zsandár, megmutatom, 
Csak a lájbim kigombolom. 
Előveszem a revolverem, 
Ez az utazólevelem. 


Mikor mentem hazafelé, 
Megnyílt az ég három felé. 
Ragyogtak rám a csillagok, 
Megtudták hogy árva vagyok.


Kalamajka: Széki pár 7. Szapora lassú
http://www.youtube.com/watch?v=ERXZAPKbxkw


Fonó Zenekar: Hateha! 1. Széki - 14:33-tól, itt 3:12-től:
http://www.youtube.com/watch?v=tZLwMPMbPRs


11. Jaj Istenem adj egyet (csárdás)
 
Jaj Istenem adj egyet, sohase kérek többet
Jaj Istenem adj egy jót, adj egy kedvemre valót
Jaj Istenem adj egy krajcárt, hogy vegyek egy hűs pálinkát  / kis pálinkát
Jaj Istenem adjál kettőt, hogy vegyek egy hű szeretőt / szép szeretőt.
 
Nem vagyok, nem vagyok, nem vagyok hibás,
A szeretőm elhagyott, az a kifogás
Ölelem, csókolom, szívemből teszem,
Hazamegyek, mellé fekszem, mer' én szeretem.
 
Ne nézz rám ne -ne -ne, mert nem vagyok a fene,
Nem akarlak megenni, csak a szemed kivenni,
Ne nézz rózsám a szemembe, mert vér cseppen a szívemre,
Ha vér cseppen a szívemre, meghalok szégyenletembe.


Kalapom, kalapom, csurgóra,
Sört innék, bort innék, ha vóna,
Akár iszom, akár nem,
Részeges már a nevem, Ajnanana...
 
Kalamajka: Széki pár 8. Csárdás - 1:56-tól
http://www.youtube.com/watch?v=cGqcSQ6MEmA 


Fonó Zenekar: Hateha! 1. Széki - 17:53-tól 
Itt 6:31-től: http://www.youtube.com/watch?v=tZLwMPMbPRs


12. Jaj Istenem tégy egy csodát (csárdás)
 
Jaj Istenem tégy egy, tégy egy csodát,
Változtasd borrá, borrá a Tiszát,
Ha a Tisza borból volna,
A szívemnek semmi baja sem volna.
 
Azt mondják hogy boros, boros vagyok,
Hazamenni mennék, de nem tudok,
Aki tudja mér’ nem mondja,
Merre van az ország útja csuhajja!
 
Azt mondják, hogy részeg, részeg vagyok,
Hogy a bortól, bortól ingadozok,
A nádszál is ingadozik,
Pedig az csak vizet iszik csuhajja!
 
Azt mondják, hogy boros, boros vagyok,
Hogy a bortól veres, veres vagyok,
Veres a libának orra,
Pedig sose mártja borba csuhajja!


Kalamajka: Széki pár 8. Csárdás - 4:02-től
http://www.youtube.com/watch?v=cGqcSQ6MEmA 


13. A káplán úr (csárdás)
 
Úgy szeretem a papot, aj la la lala,
Veszek neki kalapot, aj la la lala,
De még jobban a papnét, aj la la lala,
Veszek neki kanapét, aj la la lala.


A káplán úr azt mondja, aj la la lala,
Ne járjak a tilosba, aj la la lala,
Neki is a szája jár (beszél), aj la la lala,
Minden éjjel mással hál (k***l), aj la la lala.


Kalamajka: Széki pár 8. Csárdás
http://www.youtube.com/watch?v=cGqcSQ6MEmA 
 
14. Kimentem én az erdőbe (csárdás)
 
Kimentem én az erdőbe, az erdőbe,
Ráléptem egy venyigére, venyigére,
Venyigéről venyigére, venyigére,
Fáj a szívem a szőkére, a szőkére.
 
Kimentem én az utcára, az utcára,
Ráléptem egy szalmaszálra, szalmaszálra,
Szalmaszálról szalmaszálra, szalmaszálra,
Fáj a szívem a barnára, a barnára.
 
Mikor mentem a tilosba, a tilosba,
Ráléptem egy papirosra, papirosra,
Papirosról papirosra, papirosra,
Fáj a szívem a csinosra, a csinosra.


Fonó Zenekar: Hateha! 1. Széki - 16:24-től
Itt 5:02-től: http://www.youtube.com/watch?v=tZLwMPMbPRs
 
15. Elmúltak a mézes hetek (csárdás)
 
Elmúltak a mézes hetek,
Most babám mit csináljak veled,
Szedd össze a sátorfádat, látogasd meg az anyádat,
Látogasd meg az anyádat / Házsongárdot.
 
Téglaporos a kalapom,
Én a téglagyárban lakom,
Onnan tudják, hogy ott lakom, téglaporos a kalapom,
Téglaporos a kalapom.


Elmúltak a mézes hetek,
Asszony, mit csináljak veled,
Neki menjek, ne menjek
A fekete szemednek,
Inkább iszom három deci kevertet!


Túrót ettem, nem ordát,
Felemelték a normát,
Dolgozhatok eleget,
Míg a szemem kimered,
Ájlálálálá.


16. Árvalányhaj lengedez a hegytetőn (csárdás)
 
Árvalányhaj lengedez a hegytetőn
Árva vagyok elhagyott a szeretőm
//:Ha elhagyott hagyjon is el örökre
Mer­nem lehet mindenkinek hat ökre://


Ha el hagyott hagyjon is el örökre
Nem is lehet minden lánynak hat ökre
Kapjon olyat kinek ökre szekere
Egye meg a keserűség mellette.
 
Nem szeretem az uramat nem biz én
Ha kimegyek ha bémegyek sírok én
//:Sírok,sírok siratom a lányságom
Siratom a lánykori boldogságom://




Nincs is hideg mégis befagyott a tó
Ihatnék a babám lova a fakó
//:Gyertek lányok tördeljük fel a jeget
Had igyék a babám lova eleget://


Hideg sincsen mégis befagyott a tó
Szeretőm sincs mégis rólam áll a szó
Hátha még egy szép szeretőt tartanék
Egész világ mind rólam törvénykeznék.




________________


VAJDASZENTIVÁNYI


1. Titkon nyílik


Titkon nyílik, titkon hervad a rózsa,
bár sohase ne szerettelek volna.
Hagytál volna békit a szerelemnek,
jobb lett volna az én árva szívemnek.


Nincsen csillag, mind lehullott a földre.
Nincs szeretőm, mert elhagyott örökre.
Ha elhagyott hagyjon is el örökre,
mert nem lehet mindenkinek hat ökre.


Három csillag van az égen egy sorba,
három szeretőm van nékem egyforma.
Három közül egy az igaz a szerető,
azt az egyet áldja meg a Teremtő.
(Másik kettőt verje meg a Teremtő)


Unger Balázs és barátai: Titkon nyílik (http://grooveshark.com/s/Titkon+Ny+lik+Vajdaszentiv+ny+Sz+kelyf+ld+T+ni+rp+d/4fm0wx?src=5)


2. Akkor szép az erdő


Akkor szép az erdö,mikor zöld,
Mikor a vadgalamb benne költ.
Olyan a vadgalamb,mint a lány,
Sirva sétál a párja után.


Erre gyere,erre nincsen sár,
Az ajtómon nincsen semmi zár.
Az ajtómon van egy fakilincs,
Jaj,Istenem,még szeretöm sincs.


Elvágtam az ujjam, jaj de fáj
Füge fa levelet tettem rá
Füge fa levele gyógyítsd meg
Gyere kisangyalom, csókolj meg


Téged látlak mindig álmomban,
Álmom után minden dolgomban.
Ha sóhajtok érted,a panasz,
Ha örülök érted,vagyon az.


Ezt a kerek erdöt járom én,
Ezt a barna kislányt várom én,
Ez a barna kislány viola,
Én vagyok a vigasztalója.


Jaj,de sokat jártam fáradtan,
Mikor házasodni akartam.
Nem találtam kedvemre valót,
Csak az a szeretöm,aki volt.


Nem vagyok én oka semminek,
Édesanyám oka mindennek,
Mért nem adott engem olyannak,
Akit választottam magamnak.




________________


BÖKÖNYI


1. Felverem a rézsarkanytúm taréját (csárdás)


Felverem a rézsarkantyúm taréját,
Berúgom a csendbiztos úr ajtaját,
Csendbiztos úr, ne verje rám a vasat,
Gyönge az én babám szíve, meghasad.


Fáj a vállam, mert elverte a zsandár,
Pedig annak az ütése nagyon fáj,
Fáj nékem a babám selyem kendője,
Kutya világ, ne hányj mindent a szememre.


Tükrös Zenekar: Tükrös tábor 7. Verbunk, csárdás és friss - 1:32-től
http://www.youtube.com/watch?v=hm8ELdbW4O4


2. Szivárványos az ég alja (csárdás)


Szivárványos az ég alja,
Nem jól van a fejem alja, csuhajja.
Gyere babám, igazítsd meg,
Fáj a szívem, vígasztald meg, csuhajja. / te gyógyítsd meg, csuhajja.


Nagyecsedi templom előtt
Háromágú diófa nőtt, csuhajja,
Három ágán hat levele,
A babámnak szép a neve, csuhajja.


Nagyecsedi kertek alatt
Lenyugodott vélem a nap, csuhajja 
Gyere babám gyújtsál gyertyát
Mutasd meg a világ útját , csuhajja 


Édesanyám mondta nékem
Minek a szerető nékem, csuhajja 
De én rája nem hallgattam 
Titkon szeretőt tartottam, csuhajja 


A bökönyi nagy hodályban, csuhajja,
Két sorjában ég a gyertya világa.
Azért ég az két sorjában,
Piros a babám két orcája, csuhajja.


Bürkös Zenekar: Fogadd tőlünk örök Atyánk 2. Este Bökönyben - 2:13-tól
https://www.youtube.com/watch?v=LCiQL8D_nxE


3. Én Istenem, adjál esőt (csárdás)


Én Istenem adjál esőt,
A lovamnak dús / jó legelőt, hadd egyen,
A lovamnak dús / jó legelőt, hadd egyen,
Nékem pedig, szép szeretőt, hadd legyen.


Utca, utca, bánat utca,
Bánat kővel van kirakva simára,
Azért van az úgy kirakva simára,
Jön a babám lakkos szárú csizmában.


Bendő zenekar (énekkel)
http://www.youtube.com/watch?v=_4fK-PCB-18


10:06-tól:
http://www.youtube.com/watch?v=L-liOBlYSYI


4. Sárga zsinór a bakancsom fűzője (csárdás)


A patai kocsma ajtó nyitva van,
Valamennyi részeges betyár mind ott van.
Én is odamegyek, bekötöm a lovamat,
Még az éjjel kimulatom magamat.


Sárga zsinór a bakancsom fűzője, 
Gyáva legény, kinek nincs szeretője, 
Gyáva legény, kinek kettő, de három nincs,
Kinek szőke, de barna szeretője nincs.


Tükrös Zenekar:  Szatmári népzene az 1900-as évekből 2. Hallgató, csárdás és verbunk (Szatmárököritó) - 7:27-től


5. Zöld erdőbe de magos


Zöld erdőbe de magos, zöld erdőbe de magos a juharfa,
Kicsi madár, sejehaj, kicsi madár a fészkét odarakja.
Az erdei madárnak is van párja, 
Csak én magam egyedül, csak én magam egyedül vagyok árva. 


Rózsa, rózsa, rózsafa, rózsa, rózsa, tearózsa levele,
Nem beszéltem, sejehaj, nem beszéltem a rózsámmal az este.
A zsebkendőm is nála van a zsebébe,
Visszahozza, sejehaj, visszahozza, ha akarja az este.


Szalonna és bandája: Örömzene 1. Új stílusban, ahogyan a Gyuszi nagyapja szerette
http://www.youtube.com/watch?v=zbbk3sPhrxA


Tükrös Zenekar: Szatmári népzene az 1900-as évekből 8. Samu Mihály nótái (Nyírmada)
http://www.youtube.com/watch?v=yrIfSnrXh-M


6. Lányok, lányok, ti bökönyi lányok


Lányok, lányok, ti bökönyi lányok, / nyírbökönyi lányok,
Van-e néktek berakott szoknyátok?
Ha nincs néktek berakott szoknyátok,
Nem is vagytok ti bökönyi lányok.
Tisztelem a régi szeretőmet!


Lányok, lányok, ti bökönyi lányok,
Közületek csak egyet sajnálok.
Ha az az egy köztetek nem volna,
Elválásom sokkal könnyebb volna.
Tisztelem a régi szeretőmet!


Bürkös Zenekar: Fogadd tőlünk örök Atyánk 2. Este Bökönyben - 3:52-től
https://www.youtube.com/watch?v=LCiQL8D_nxE


7. Felültem a kemencére


Felültem a kemencére,
Leégett a szoknyám széle,
Széle, széle, a szoknyám széle,
Megver az uram estére.


Nem ettem én ma egyebet,
Csak egy fazék aludt tejet,
Azt is csak úgy kanál nélkül,
Megélek a babám nélkül.


Meg akartam házasodni,
Galambot akartam fogni.
Galamb helyett csókát fogtam,
Bánom, hogy megházasodtam.


Ki az urát nem szereti,
Sárgarépát főzzön neki,
Jól megsózza, paprikázza,
Hogy a hideg is kirázza.


Tükrös Zenekar: Szatmári népzene az 1900-as évekből 8. Samu Mihály nótái (Nyírmada) - 4:15-től
http://www.youtube.com/watch?v=yrIfSnrXh-M


8. A nagy utcán végestelen végig


A nagy utcán végestelen végig
Minden kiskapuban virág nyílik,
Minden kiskapuban kettő-három,
Csak az enyém hervadt el a nyáron.


Szakácsasszony, ejnye, ejnye, ejnye,
De szennyes a kötője eleje,
Mossa ki a kötője elejét,
Úgy várja (j)a megtisztelt vendégét. 


Bürkös Zenekar: Fogadd tőlünk örök Atyánk 2. Este Bökönyben - 4:52-től
https://www.youtube.com/watch?v=LCiQL8D_nxE


Tükrös Zenekar: Szatmári népzene az 1900-as évekből 8. Samu Mihály nótái (Nyírmada) - 2:07-től


9. Kék a szőlő, de édes


Kék a szőlő, de édes,
Ez a kislány de kényes.
Azért van olyan nagyra,
Barna legény a galambja.


Ej menyecske, menyecske,
Hány esztendős lehetsz te?
Tizenhárom meg egy fél,
Talán tizennegyed fél.


Ej, cigánylány, cigánylány,
Szép szeretőd van-e már?
Egész héten szurkos vagy,
De szombaton meg vasárnap az enyém vagy.


Bürkös Zenekar: Fogadd tőlünk örök Atyánk 2. Este Bökönyben - 1:42-től
https://www.youtube.com/watch?v=LCiQL8D_nxE


Tükrös Zenekar: Szatmári népzene az 1900-as évekből 8. Samu Mihály nótái (Nyírmada) - 5:48-tól


Szalonna és bandája: Örömzene 1. Új stílusban, ahogyan a Gyuszi nagyapja szerette - 4:43-tól
http://www.youtube.com/watch?v=zbbk3sPhrxA




________________


BUKOVINAI


1. Mindenkinek van babája


Mindenkinek van babája, csak én nékem nincsen,
Kinek kettő, kinek három, nékem még egy sincsen,
Ha az isten egyet adna, én azt megbecsülném,
Kezét, lábát összekötném, a füstre fölkötném.


Elvettem egy oláh leányt, mit csináljak véle,
Olyan mocskos a bokája, hogy irtózom tőle.
Nyáron mikor meleg van, heverész a porban,
Télen mikor hideg van, felül a kuptorra.


Messze mentem házasodni, bár ne mentem volna,
Édes kicsi feleségem, bár ott vesztél volna.
Ha az ördög olyan volna, talicskára tenne,
Mennél jobban rikoltoznál, annál jobban vinne.


Pl. itt (Bara Zenekar, Százhalombattai Ifjúforrás Néptáncegyüttes):
http://www.youtube.com/watch?v=iEU5nZOi8JU


2. Párta, párta, búra hajló párta


Párta, párta, búra hajló párta,
Hogy a tatár régen le nem vágta.
Ha megkapom, annyira hajítom,
A tengerbe kővel lenyomatom.


Elszaggattam harminchárom pártát,
Harminchárom pár csizmának talpát.
Szapulóba mégse láttam ragyát,
Belevaló kis galambocskáját.


Csurgó Zenekar: Istensegíts 13. Páros silladri dallamok:
http://www.youtube.com/watch?v=5X0DYep1n54


3. Szegény kicsi feleségem


Szegény kicsi feleségem,
Megeszi a méreg,
Mert én bizon a kocsmába
Minden nap betérek.
Uccu, pengő sarkantyú,
Térj el tőlem minden bú,
Babám, nem búsulok.

Cifra bunda, kerek bunda,
Szegre van akasztva.
Gyere, kedves kisangyalom,
Akaszd a nyakamba.
Uccu, pengő sarkantyú,
Térj el tőlem minden bú,
Babám, nem búsulok.


Csurgó Zenekar: Istensegíts 13. Páros silladri dallamok - 0:35-től:
http://www.youtube.com/watch?v=5X0DYep1n54


És itt (Bara Zenekar, Százhalombattai Ifjúforrás Néptáncegyüttes) - 9:45-től
http://www.youtube.com/watch?v=iEU5nZOi8JU


4. Kerek udvar, kicsi ház


Kerek udvar, kicsi ház,
Benne babám mit csinálsz?
Csinosítom magamat,
Várom a galambomat.


Kerek az én kalapom,
Kerekebbre szabatom.
Kicsi az én galambom,
Könnyen megcsókolhatom.


5. Nézd csak, pajtás


Nézd csak, pajtás, mit mutatok,
Milyen szép lányt táncoltatok.
Lóg a csöcse, jár a fara,
Elhullott a göndör haja.


6. Templom közepében


Templom közepében van egy patakocska,
Annak közepében rozmaring bokréta.
Öntözzétek lányok, hogy el ne hervadjon,
Szeretőtök szíve el ne szomorodjon.


Egy törpe legényke hozzám akar járni,
Egy piros ruháért velem akar hálni.
Se ne járj, se ne hálj, vélem bizony nem hálsz,
Míg a templom földjén két térdedre nem állsz.
________________


8. De szeretnék…


De szeretnék, de szeretnék kocsis legény lenni,
Kalapomba, kalapomba kakas tollat tenni,
||: Ölelgetném a lányokat sorjába’, sorjába’,
Meghalok, ha rátalálok a régi babámra! :||


Már én többet Bukovina lakója nem leszek,
Magyarország közepébe kertészlegény leszek,
||: Beültetem kiskertemet szegfű rezeda virággyal,
Oda járok szedegetni a régi babámmal! :||
________________


KAJÁRPÉCI


Kajárpéc.
Kajárpéc.
Ó, igen, ez Kajárpéc!


Mégegyszer mégegyszer!
Ó, igen ezt mégegyszer!


Otelló és noha!
Ne hagyjatok el soha!




SZATMÁR


Szatmárököritó híres város,
Nagy kár hogy az utca ilyen sáros,
Mégis végigmegyek azon az úton,
a kapuba vár a galambom.


________________


Militáry


1. Doberdo
 
Ha kimegyek a doberdói harctérre
feltekintek a csillagos nagy égre
csillagos ég merre van a magyar hazám
merre sirat engem az édesanyám


jajj Istenem, hol fogok én meghalni
hol fog az én piros vérem kifolyni
Erdély ország (galícia) közepébe' lesz a sírom
édesanyám arra kérem ne sírjon


feladom a levelem a postára
rátalál az édesanyám házára
olvasd anyám vérrel írott levelemet
doberdónál hagytam az életemet


édesanyám mért szültél a világra
kilenc fontos ágyúgolyó számára
kilenc fontos ágyúgolyó főbe talál
édesanyám azt se tudom hogy voltál


székvárosban van egy öreg halastó
benne úszik egy fekete koporsó
gyertek lányok húzzuk ki azt a koporsót
hadd tudjuk meg ki babája fekszok ott


doberdónál van egy szomorúfűzfa
magyar tüzér holtan fekszik alatta
bajtársai kivont karddal ássák sírját
jó szülei odahaza siratják


be megyek a doberdói kocsmába
rágyújtok egy honvéd cigarettára
cigaretta füstje száll a levegőbe
magyar tüzér vére hullik a földre.